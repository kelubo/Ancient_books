% 素书
% 素书.tex

\documentclass[12pt,UTF8]{ctexbook}

% 设置纸张信息。
\input{../../../common/page}

% 设置字体，并解决显示难检字问题。
\xeCJKsetup{AutoFallBack=true}
\setCJKmainfont{SimSun}[BoldFont=SimHei, ItalicFont=KaiTi, FallBack=SimSun-ExtB]

% 目录 chapter 级别加点（.）。
\usepackage{titletoc}
\titlecontents{chapter}[0pt]{\vspace{3mm}\bf\addvspace{2pt}\filright}{\contentspush{\thecontentslabel\hspace{0.8em}}}{}{\titlerule*[8pt]{.}\contentspage}

% 设置 part 和 chapter 标题格式。
\ctexset{
	part/name= {第,卷},
	part/number={\chinese{part}},
	chapter/name={第,篇},
	chapter/number={\arabic{chapter}}
}

% 图片相关设置。
\usepackage{graphicx}
\graphicspath{{Images/}}

% 设置署名格式。
\newenvironment{shuming}{\hfill\zihao{4}}

% 注脚每页重新编号，避免编号过大。
\usepackage[perpage]{footmisc}

% 设置古文原文格式。
\newenvironment{yuanwen}{\bfseries\zihao{4}}

% 列表项向右偏移。
\usepackage{enumitem}

\title{\heiti\zihao{0} 素书}
\author{黄石公}
\date{汉}

\begin{document}

\maketitle
\tableofcontents

\frontmatter
\chapter{前言、序言}

\mainmatter

% 增加空行
~\\

% 增加字间间隔，适用于三字经、诗文等。
 \qquad  

\chapter{原始}

夫道、德、仁、义、礼五者，一体也。

道者，人之所蹈，使万物不知其所由。

德者，人之所得，使万物各（得/德）其所欲。

仁者，人之所亲，有慈慧恻隐之心，以遂其生存。(生存 一作：生成)

义者，人之所宜，赏善罚恶，以立功立事。

礼者，人之所履，夙兴夜寐，以成人伦之序。

夫欲为人之本，不可无一焉。

贤人君子，明于盛衰之道，通乎成败之数，审乎治乱之势，达乎去就之理。故潜居抱道，以待其时。

若时至而行，则能极人臣之位；
得机而动，则能成绝代之功。如其不遇，没身而已。
是以其道足高，而名重于后代。

\chapter{正道}

德足以怀远，信足以一异，义足以得众，才足以鉴古，明足以照下，此人之俊也。

行足以为仪表，智足以决嫌疑，信可以使守约，廉可以使分财，此人之豪也。

守职而不废，处义而不回，见嫌而不苟免，见利而不苟得，此人之杰也。

\chapter{求人之志}

绝嗜禁欲，所以除累。抑非损恶，所以(禳/让)过。贬酒阙色，所以无污。

避嫌远疑，所以不误。博学切问，所以广知。高行微言，所以修身。

恭俭谦约，所以自守。深计远虑，所以不(穷/彰)。亲仁友直，所以扶颠。

近恕笃行，所以接人。任材使能，所以济物。（殚/瘅）恶斥谗，所以止乱。（殚恶 一作：瘅恶）

推古验今，所以不惑。先揆后度，所以应卒。设变致权，所以解结。

括囊顺会，所以无咎。橛橛梗梗，所以立功。孜孜淑淑，所以保终。

\chapter{本德宗道}

夫志，心笃行之术。

长莫长于博谋，安莫安于忍辱，先莫先于修德，乐莫乐于好善，

神莫神于至诚，明莫明于体物，吉莫吉于知足，苦莫苦于多愿，

悲莫悲于精散，病莫病于无常，短莫短于苟得，幽莫幽于贪鄙，

孤莫孤于自恃，危莫危于任疑，败莫败于多私。

\chapter{遵义}

以明示下者（暗/闇），有过不知者蔽，迷而不返者惑，

以言取怨者祸，令与心乖者废，后令缪前者毁，

怒而无威者犯，好众辱人者殃，戮辱所任者危，

慢其所敬者凶，貌合心离者孤，亲谗远忠者亡，

近色远贤者（昏/惛），女谒公行者乱，私人以官者浮，

凌下取胜者侵，名不胜实者耗。

略己而责人者不治，自厚而薄人者弃废。

以过弃功者损，群下外异者沦，既用不任者疏，

行赏吝色者沮，多许少与者怨，既迎而拒者乖。

薄施厚望者不报，贵而忘贱者不久。

念旧（恶）而弃新功者凶 ，用人不得正者殆，强用人者不畜，

为人择官者乱，失其所强者弱，决策于不仁者险，

阴计外泄者败，厚敛薄施者凋。

战士贫，游士富者衰；货赂公行者昧；

闻善忽略，记过不忘者暴；所任不可信，所信不可任者浊。

牧人以德者集，绳人以刑者散。

小功不赏，则大功不立；小怨不赦，则大怨必生。

赏不服人，罚不甘心者叛。赏及无功，罚及无罪者酷。

听谗而美，闻谏而仇者亡。能有其有者安，贪人之有者残。

\chapter{安礼}

怨在不舍小过，患在不预定谋。福在积善，祸在积恶。

饥在贱农，寒在堕织。安在得人，危在失（士/事）。

富在迎来，贫在弃时。上无常操，下多疑心。

轻上生罪，侮下无亲。近臣不重，远臣轻之。

自疑不信人，自信不疑人。枉士无正友，曲上无直下。

危国无贤人，乱政无善人。爱人深者求贤急，乐得贤者养人厚。

国将霸者士皆归，邦将亡者贤先避。

地薄者大物不产，水浅者大鱼不游，树秃者大禽不栖，林疏者大兽不居。

山峭者崩，泽满者溢。

弃玉取石者盲，羊质虎皮者柔。

衣不举领者倒，走不视地者颠。柱弱者屋坏，辅弱者国倾。

足寒伤心，人怨伤国。山将崩者下先隳，国将衰者人先弊。

根枯枝朽，人困国残。与覆车同轨者倾，与亡国同事者灭。

见已生者慎将生，恶其迹者须避之。畏危者安，畏亡者存。

夫人之所行，有道则吉，无道则凶。吉者，百福所归；凶者，百祸所攻。

非其神圣，自然所钟。务善（策）者无恶事，无远虑者有近忧。

同志相得，同仁相忧，同恶相党，同爱相求，同美相妒，同智相谋，

同贵相害，同利相忌，同声相应，同气相感，同类相依，同义相亲，

同难相济，同道相成，同艺相规，同巧相胜：此乃数之所得，不可与理违。

释己而教人者逆，正己而化人者顺。

逆者难从，顺者易行，难从则乱，易行则理。

如此理身、理家、理国，可也！

\backmatter

\end{document}